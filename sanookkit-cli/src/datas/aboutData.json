{
    "text1": "''ถุงสนุกคิด'' หรือ ''Sanook Kit'' มีจุดเริ่มต้นจากกองทุนเพื่อความเสมอภาคทางการศึกษา (กสศ.) และมูลนิธิรางวัลสมเด็จเจ้าฟ้ามหาจักรี ซึ่งเป็นหน่วยงานสําคัญที่มีบทบาทในการส่งเสริม สนับสนุน และให้ความช่วยเหลือด้านการศึกษา ได้ตระหนักถึงผลกระทบจากสถานการณ์การแพร่ระบาดของไวรัสโคโรน่า หรือโควิด-19 ที่ส่งผลให้เด็กๆ ต้องหยุดไปโรงเรียนหรือเรียนออนไลน์ จึงทําให้เด็กตกอยู่ในภาวะถดถอยทางการเรียนรู้ (Learning Loss) ทั้งจากการขาดการเรียนรู้ที่ต่อเนื่อง การขาดการทบทวนเนื้อหาที่ได้เรียนรู้ หรือการขาดกิจกรรมที่ส่งเสริมการเรียนรู้ อันจะส่งผลกระทบต่อการเรียนรู้และพัฒนาการของเด็กทั้งในระยะสั้นและระยะยาว",
    "text2": "จึงเป็นจุดเริ่มต้นสําคัญที่ทําให้เกิดการพัฒนานวัฒกรรมการนําความรู้ไปหาผู้เรียนในระยะแรกภายใต้ชื่อ ''ถุงยังชีพ ทางการศึกษา'' ที่มุงเปลี่ยนบ้านให้เป็นพื้นที่แห่งการเรียนรู้ของนักเรียนที่ครอบครัวจะมีส่วนร่วมในการจัดการเรียนรู้ให้กับนักเรียนที่บ้านจากสื่อและอุปกรณ์การเรียนรู้ที่เหมาะสมกับช่วงวัยพร้อมสิ่งของจําเป็นในการป้องกันตนเองจากไวรัสโคโรน่าที่บรรจุภายในถุงยังชีพทางการศึกษาและได้จัดส่งมอบให้แก่นักเรียนระดับชั้นประถมศึกษาปีที่ 1-6 ของโรงเรียนในพื้นที่นําร่องที่จะได้รับผลกระทบอย่างรุนแรงและมีความเหลื่อมล้ําและความไม่เท่าเทียมกันทางการศึกษาที่สูงกว่านักเรียนทั่วไป โดยเริ่มต้นดําเนินงานในพื้นที่ชุมชนคลองเตย กรุงเทพมหานครที่จะเป็นต้นแบบการทดลองเพื่อนําไปสู่การขยายผลในโรงเรียนต่างๆ ทั่วประเทศต่อไป",
    "text3": "จากจุดเริ่มต้นดังกล่าวได้นํามาสู่การพัฒนาและทดลองชุดนวัฒกรรมการนําความรู้ไปหาผู้เรียนที่ได้ผ่านกระบวนการวิจัยและพัฒนาจนเกิดเป็น''ถุงสนุกคิด'' หรือ ''Sanook Kit''ที่ได้พัฒนาสื่อและอุปกรณ์ในการเรียนรู้ที่เหมาะสมกับการเรียนรู้ของแต่ละระดับชั้นทั้งในมิติด้านสติปัญญา ด้านทักษะชีวิต และด้านร่างกาย พร้อมคู่มือประกอบการเรียนรู้เล่มนี้ ที่มีเป้าประสงค์ในการเปลี่ยนบ้านให้เป็นพื้นที่แห่งการเรียนรู้ของนักเรียนและเชื่อมประสานกับการเรียนรู้จากในห้องเรียนทั้งในรูปแบบออนไลน์และออนไซต์ โดยนักเรียน ครอบครัว และครูจะมีบทบาทในการจัดการเรียนรู้ที่สนุกสนานร่วมกัน"
}